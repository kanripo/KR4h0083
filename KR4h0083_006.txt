# -*- mode: mandoku-view; -*-
#+TITLE: 唐音
#+DATE: 2015-08-25 00:35:31.733072
#+PROPERTY: ID KR4h0083
#+PROPERTY: BASEEDITION WYG    
#+PROPERTY: JUAN 卷六
<pb:KR4h0083_WYG_006-1a>¶
欽定四庫全書¶
　唐音巻六　　　　　　　元　楊士𢎞　撰¶
　　　　　　　　　　　　　　張　震　註¶
　唐詩正音五¶
　五言絶句¶
　　宋之問(之問字延清汾州人甫冠武氏召與楊烱/分在習藝館又游洛南詔從臣賦詩東方)¶
　　　(虬詩光成賜錦袍之問俄頃刻獻覽之嗟賞奪/袍賜之詩評云魏自建安以來迄江左詩律屢)¶
　　　(變至沈約庾信以音韻相婉附屬對精密及之/問又加美麗四忌聲病約句佳言如錦繡成文)¶
<pb:KR4h0083_WYG_006-1b>¶
　　　(學者宗之/謂之沈宋)¶
　　　途中寒食¶
馬上逢寒食途中屬暮春可憐江浦望不見洛橋人¶
　　　别杜審言¶
卧病人事絶嗟君萬里行河橋不相送江樹逺含情¶
　　　早發韶州(漢為始興郡隋/改韶州唐因之)¶
緑樹秦京道青雲洛水橋故園長在日魂去不須招(招/魂)¶
(楚辭有大/招小招)¶
<pb:KR4h0083_WYG_006-2a>¶
　　東方虬(武氏時為/左史工詩)¶
　　　昭君怨三首(昭君見/前注)¶
漢道方全盛朝廷足武臣何須薄命妾辛苦事和親(昭/君)¶
(後漢明帝時人故云方/全盛妾薄命古樂府名)¶
揜淚辭丹鳯銜悲向白龍單于浪驚喜無復舊時容(丹/鳯)¶
(宫闕門名白龍堆前匈奴傳注白龍堆如土龍身/無頭有尾髙大者二三丈卑者丈餘在西域中)¶
邊地無花草春來不似春自然衣帶緩非是為腰身¶
　　蓋嘉運¶
<pb:KR4h0083_WYG_006-2b>¶
　　　伊州歌二首(伊州深州皆龜節國/地名題意見前注)¶
打起黄鶯兒莫教枝上啼啼時驚妾夢不得到遼西(遼/西)¶
(秦四十郡有遼西郡即孤竹/國之地今廣寜華衡是也)¶
聞道黄花戍頻年不解兵可憐閨裏月偏照漢家營(黄/花)¶
(戍地域志鳯州有黄花/驛或古為西征軍戍也)¶
　　王摩詰¶
　　　山中送别¶
山中相送罷日暮揜柴扉春草年年緑王孫歸不歸(批/云)¶
<pb:KR4h0083_WYG_006-3a>¶
(千古㫁腸政不在多選詩芳草生兮萋萋王孫逰/兮不歸又招隱詩王孫逰兮不歸春草生兮萋萋)¶
　　　崔九弟欲徃南山馬上口號與別(南山洛/南山也)¶
城隅一分手幾日還相見山中有桂花莫待花如霰¶
　　　鳥鳴磵(此以下諸題/皆在輞川)¶
人閑桂花落夜静春山空月出驚山鳥時鳴春磵中¶
　　　上平田(并上二詩本集係皇/甫岳云溪雜詩題)¶
朝耕上平田莫耕上平田借問問津者誰知沮溺賢(批/云)¶
(語調并髙長沮桀溺語長沮桀溺耦而耕孔子過之使/子路問津朱子註曰二人隱者又集釋曰皆楚人也)¶
<pb:KR4h0083_WYG_006-3b>¶
　　　孟城坳(本集目序云余別業在輞川山谷其逰/止有孟城坳木蘭柴鹿柴南垞欒家瀬)¶
　　　　(白石灘竹里舘萍地等/與悲廸閑賦因賦絶云)¶
新家孟城口古木餘衰桞來者復為誰空悲昔人有(批/云)¶
(復為兩語如此俯/仰曠逺不可得)¶
　　　木蘭柴(此一首係/裴迪詩)¶
蒼蒼落日時鳥聲亂谿水緣谿路轉深幽興何時已¶
　　　鹿柴¶
空山不見人但聞人語響返照入深林復照莓苔上(批/云)¶
<pb:KR4h0083_WYG_006-4a>¶
(無言而/有盡意)¶
　　　南垞¶
輕舟南垞去北垞淼難即隔浦望人家遥遥不相識¶
　　　欒家瀬¶
颯颯秋雨中淺淺石溜㵼跳波自相濺白鷺驚復下¶
　　　白石灘¶
清淺白石灘緑蒲何堪把家住水東西浣紗明月下¶
　　　竹里舘¶
<pb:KR4h0083_WYG_006-4b>¶
獨坐幽篁裏彈琴復長嘯深林人不知明月來相照¶
　　　萍池¶
春池深且廣㑹待輕舟迴靡靡緑萍合垂楊掃復開(批/云)¶
(毎毎静意/得之偶然)¶
　　　山中寄諸弟¶
山中多法侣禪誦自為羣城郭遥相望惟應禮白雲¶
　　　息夫人(息國名今汝寧府息縣是/子爵夫人息君之夫人也)¶
莫以今時寵能忘舊日恩看花滿眼淚不共楚王言(莊/十)¶
<pb:KR4h0083_WYG_006-5a>¶
(四年蔡哀侯為箤故二繩息媯以語楚子楚子問之對/曰吾一婦人而事二夫縱不能死又奚言楚子以蔡侯)¶
(㓕息遂/伐蔡)¶
　　　班媫妤二首(媫妤漢武帝初即位選入後宫為/媫妤後稀復進見趙飛燕譛之上)¶
　　　　(善其對令侍太后於東宫媫妤漢武帝制皆/有爵位又師古曰媫言接幸於上也妤美稱)¶
　　　　(也/)¶
宫殿生秋草君王恩幸踈郍堪聞鳳吹門外度金輿(批/云)¶
(語/好)¶
玉窓螢影度金殿人聲絶秋夜守羅帷孤燈耿不滅(批/云)¶
<pb:KR4h0083_WYG_006-5b>¶
(語皆不/刻而近)¶
　　　雜詩二首¶
家住孟津河門對孟津口常有江南船寄書家中否¶
君自故鄉來應知故鄉事來日綺窓前寒梅着花未¶
　　王夏鄉(名縉王維/之弟也)¶
　　　別輞川別業(維集作/維詩)¶
山月曉仍在林風&KR0565;不絶殷勤如有情惆悵令人別(批/云)¶
(清灑頓剉/畧不動容)¶
<pb:KR4h0083_WYG_006-6a>¶
　　裴迪¶
　　　孟城坳¶
結廬古城下時登古城上古城非疇昔今人自來徃(批/云)¶
(來為不佳/相去甚逺)¶
　　　宫槐陌¶
門前宫槐陌是向欹湖道秋來風雨多葉落無人掃¶
　　　白石灘¶
跂石復臨水弄波情未極日下川上寒浮雲澹無色¶
<pb:KR4h0083_WYG_006-6b>¶
　　　崔九弟欲徃南山馬上口號與別¶
歸山深淺去須盡丘壑美莫學武陵人暫㳺桃源裏¶
　　郭元振(名震少有大志十六嵗為太學生唐武氏/時上寳劒篇武氏嘉嘆之睿宗朝仕至大)¶
　　　(業郡封/代國公)¶
　　　春江曲¶
江水春沉沉上有雙竹林竹葉壊水色郎亦壊人心¶
　　儲光羲¶
　　　長安道¶
<pb:KR4h0083_WYG_006-7a>¶
西行一千里暝色生寒樹暗聞歌吹聲知是長安路¶
　　　洛陽道作獻吕四郎中三首(吕渭字禮所/官至尚書郎)¶
洛水春氷開洛城春樹緑朝看大道上落花亂馬足¶
大道正如𩬊春日佳氣多五陵貴公子雙雙鳴玉珂¶
春風二月時道傍桞堪把上枝覆官閣下枝拂車馬¶
　　　江南曲二首¶
渌江深見底髙浪直翻空慣是湖邊住舟輕不畏風¶
日暮長江裏相邀歸渡頭落花如有意來去逐船流¶
<pb:KR4h0083_WYG_006-7b>¶
　　孟浩然¶
　　　春曉¶
春眠不覺曉處處聞啼鳥夜來風雨聲花落知多少(批/云)¶
(風流閑美/政不在多)¶
　　　送友之亰¶
君登青雲去予望青山歸雲山從此别淚濕薜蘿衣¶
　　　宿建德江¶
移舟泊烟渚日暮客愁新野曠天低樹江清月近人¶
<pb:KR4h0083_WYG_006-8a>¶
　　　送朱大入秦¶
㳺人五陵去寳劍直千金分手脱相贈平生一片心(五/陵)¶
(見前注劍説文人所帶兵也管子葛天盧之/山發而出金蚩尤以為劍鎧此劍之始也)¶
　　　洛陽道中¶
珠彈繁華子金羈㳺俠人酒酣白日暮走馬入紅塵(珠/彈)¶
(莊襄王篇以隋侯之珠彈千仞之雀金/羈李白詩送行駐金羈説文羈馬絡也)¶
　　崔顥¶
　　　長千行(見前/注)¶
<pb:KR4h0083_WYG_006-8b>¶
家臨九江水來去九江側同是長千人生小不相識¶
　　　江南行三首¶
君家何處住妾住在横塘停船暫借問或恐是同鄉¶
下渚多風浪蓮船漸覺稀那能不相待獨自送潮歸¶
三江潮水急五湖風浪涌由來花信輕莫畏蓮舟重(唐/仲)¶
(初吳東賦注松江下七十里分流東北入海者為婁江/東南流者為東江并松為三江五湖張勃吳録云五湖)¶
(者大湖之别名以其周行五百/里二萬六千頃故以五湖名之)¶
　　崔國輔¶
<pb:KR4h0083_WYG_006-9a>¶
　　　怨詞¶
妾有羅衣裳秦王在時作為舞春風多秋來不堪着¶
　　　古意¶
浄揥黄金階飛霜厚如雪下簾彈箜&KR1283;不忍見秋月¶
　　　流水曲¶
歸來日尚早更欲向芳洲渡口水流急囘船不自由¶
　　　少年行¶
遺却珊瑚鞭白馬驕不行章臺折楊桞春日路傍情¶
<pb:KR4h0083_WYG_006-9b>¶
　　　長信草(三輔黄圖漢長信宫太后之宫也武/帝五日一朝長信宫又名長樂宫)¶
長信宫中草年年愁處生時侵珠履跡不使玉階行¶
　　　魏宫詞(此魏宫指/鄴中言)¶
朝日照紅粧擬上銅雀臺畵眉猶未了魏帝使人催(銅/雀)¶
(䑓見前注魏帝指曹操言操雖未/稱帝曹丕簒位追謚操為武帝)¶
　　　湖南曲¶
湖南送君去湖北送君歸湖裏鴛鴦鳥雙雙他自飛¶
　　　采蓮¶
<pb:KR4h0083_WYG_006-10a>¶
玉溆花争發金塘水亂流相逄畏相失並着采蓮舟¶
　　岑參¶
　　　見渭水思秦川¶
渭水東流去何時到雍州凴添兩行淚寄向故園流¶
　　　題三㑹寺蒼頡造字臺(三㑹寺未詳所止蒼頡/黄帝時人河圖玉版云)¶
　　　　(頡與帝南巡登陽虚之山臨𤣥滬之山靈龜/負出丹甲青文以授之𤣥滬水在商州上洛)¶
　　　　(縣/)¶
野寺荒臺晚寒天古木悲空階有鳥跡猶似造書時(鳥/跡)¶
<pb:KR4h0083_WYG_006-10b>¶
(史記蒼頡觀鳥迹/像之以作文字)¶
　　　行軍九日思長安故園¶
强欲登髙去無人送酒來遥憐故園菊應傍戰塲開(登/髙)¶
(汝南桓景從費長房逰學謂景曰九月九日汝家當有/災厄令闔家以絳囊盛茱萸繫臂登髙飲酒至暮囘家)¶
(中雞犬皆死送酒淵明九月九日無酒/宅邊有菊坐觀乆之有白衣人送酒至)¶
　　劉方平(河南人與元魯/山善隱居不仕)¶
　　　采蓮曲¶
落日清江裏荆歌艷楚腰采蓮從小慣十五即乗潮(荆/歌)¶
<pb:KR4h0083_WYG_006-11a>¶
(楚歌也楚腰後馬廖䟽楚/王好細腰宫中多餓死)¶
　　　長信宫¶
夢裏君王近宫中河漢髙秋風能再熱團扇不辭勞(團/扇)¶
(班婕妤詩裁為合歡扇團圓似/明月常恐秋節至涼颷奪炎熱)¶
　　皇甫孝常¶
　　　婕妤春怨(婕妤後漢書皇后之下其/職有兩媫妤乃其一也)¶
花枝出建章鳳管發昭陽借問承恩者雙娥幾許長(建/章)¶
(昭陽俱見前注此媫妤葢指班媫妤言漢成紀趙后譛/媫妤以誣事帝善其言而免乃出侍太后于長信宫也)¶
<pb:KR4h0083_WYG_006-11b>¶
　　　秋怨¶
長信多秋色昭陽借月華那堪閒永巷聞道選良家(長/信)¶
(昭陽見前注永巷列女傳宫中長廡相通曰永/巷選良家晉武紀帝多選良家子以充内職)¶
　　　送王司直¶
西塞雲山逺東風道路長人心勝潮水相送過潯陽(潮/至)¶
(潯陽而止故云不如/人心直送過潯陽云)¶
　　　送人還剡中舊居(剡中即剡/溪在㑹稽)¶
海岸畊殘雪谿沙釣夕陽家中何所有春草漸看長¶
<pb:KR4h0083_WYG_006-12a>¶
　　　同諸公有懐¶
舊國迷江樹他鄉近海門移家南渡乆童稚觧方言(皇/甫)¶
(孝常丹陽人丹陽今鎮江府/在江之下流且近海故云)¶
　　劉文房¶
　　　春草宫懐古¶
君王不可見芳草舊宫春猶帶羅裙色青青向楚人¶
　　　送張起崔載華之閩中(閩中越地也後漢為侯/官陳始改為閩州今為)¶
　　　　(福州/府)¶
<pb:KR4h0083_WYG_006-12b>¶
朝無寒士逹家在舊山貧相送天涯裏憐君更逺人¶
　　　逄雪宿芙蓉山(芙蓉山/未詳)¶
日暮蒼山逺天寒白屋貧柴門聞犬吠風雪夜歸人¶
　　　赴楚州次韻田途中阻淺問張南史(三體詩有/張南史詩)¶
楚城今逺近積靄寒塘莫水淺舟且遲淮潮在何處¶
　　　送友人徃揚州¶
渡口發梅花山中動泉脉蕪城春草生君作揚州客¶
　　　送張十八歸桐廬(桐廬今屬/嚴州府)¶
<pb:KR4h0083_WYG_006-13a>¶
歸人乗野艇帶月過江村正落寒潮水相隨夜到門¶
　　　送方外上人¶
孤雲將野鶴豈向人間住莫買沃州山時人已知處(沃/州)¶
(山述異記第十四福地名沃州有峭峯十二二茗翠天/在越州今紹興府又與道林與謝安王羲之許訽何充)¶
(等並一代名流皆與結方外交及/投迹剡山於沃州小嶺立寺行道)¶
　　　江中對月¶
空洲夕烟歛對月秋江裏歴歴沙上人月中狐渡水¶
　　　聽彈琴¶
<pb:KR4h0083_WYG_006-13b>¶
泠泠七絃琴静聽松風寒古調雖自愛今人多不彈¶
　　韋應物¶
　　　詠夜¶
明從何處去暗從何處來但覺年光老半是此中催¶
　　　詠聲¶
萬物自生聽太空恒寂寥還從静中起却向静中銷¶
　　　秋夜寄丘二十二員外¶
懐君屬秋夜散歩詠&KR0565;天山空松子落幽人應未眠¶
<pb:KR4h0083_WYG_006-14a>¶
　　　對殘燈¶
獨照碧窓乆欲隨寒燼滅幽人將遽眠觧帶翻成結¶
　　　同褒子秋齋獨宿¶
山月皎如燭霜風時動竹夜半鳥驚棲窓間人獨宿¶
　　　宿永陽寄璨律師(永陽今永州府律師僧異名/又鈔觧題云佛言善觧一宫)¶
　　　　(名律師一字/者律字也)¶
遥知郡齋夜凍雪封松竹時有山僧來懸鐙獨自宿¶
　　盧允言¶
<pb:KR4h0083_WYG_006-14b>¶
　　　酬李益¶
戚戚一西東十年今始同可憐歌酒夜相對兩衰翁¶
　　　贈別司空曙¶
有月曽同賞無秋不共悲如何與君別又是菊花時¶
　　　塞下曲¶
月黑鴈飛髙單于夜遁逃欲將輕騎逐大雪滿弓刀¶
　　韓君平¶
　　　漢宫曲¶
<pb:KR4h0083_WYG_006-15a>¶
繡幕珊瑚鈎春關翡翠樓深情不肯道嬌倚鈿箜篌¶
　　耿湋(湋河東人寳應二年進士為大理司/法終于左拾遺有詩二首傳于世)¶
　　　秋日¶
返照入閭巷憂來與誰語古道少人行秋風動禾黍(兵/後)¶
(覩景蕭條憂國憂民人皆無可與語無/人行也不言無而言少謂黍離之悲也)¶
　　　秋夜¶
髙秋夜分後逺客鴈來時寂寂重門掩無人問所思¶
　　錢仲文¶
<pb:KR4h0083_WYG_006-15b>¶
　　　江行無題四首¶
翳日多喬木維舟取束薪静聽江叟語俱是厭兵人¶
牽路縁江狹沙崩岸不平盡知行處險誰肯載時輕¶
咫尺愁風雨匡廬不可登秪疑香霧窟猶有六朝僧¶
斗轉月未落舟行夜已深有村知不逺風便數聲砧¶
　　　竹間路¶
暗歸草堂静半入花源去有時載酒來不與清風遇¶
　　　石井¶
<pb:KR4h0083_WYG_006-16a>¶
片霞照仙井泉底桃花紅𨚗知幽石下不與武陵通¶
　　　宿洞口館¶
野竹通谿冷秋泉入户鳴亂來人不到寒草上階生¶
　　　傷秋¶
嵗去人頭白秋來樹葉黄搔頭向黄葉與爾共悲傷¶
　　司空文明¶
　　　金陵懐古¶
輦路江風暗宫潮野草春傷心庾開府老作北朝臣(庾/開)¶
<pb:KR4h0083_WYG_006-16b>¶
(府名信字子山仕至開府為文綺麗盛為都下所稱與/徐陵齊名梁簡文帝開文德省置學士徐庾並充其選)¶
　　　翫花與衛象同醉¶
衰鬢千莖雪他鄉一樹花今朝與君醉忘却在長沙¶
　　　留別盧秦卿¶
知有前期在難分此夜中無將故人酒不及石尤風(石/尤)¶
(風戴叔倫詩知君未得去慚媿石尤風容齋/隨筆曰石尤風打頭逆風也唐人多用之)¶
　　李端¶
　　　蕪城懐古¶
<pb:KR4h0083_WYG_006-17a>¶
風吹城上樹草沒城邊路城裏月明時精靈自來去¶
　　　拜新月¶
開簾見新月便即下堦拜細語人不聞北風吹裙帶¶
　　　送人下第¶
獻䇿未得意馳車東出秦莫年千里客落日萬家春¶
　　　鳴筝¶
鳴筝金粟柱素手玉房前欲得周郎顧時時誤拂絃(周/郎)¶
(即周瑜也觧音樂毎宴㑹/樂人或有誤瑜必囘顧之)¶
<pb:KR4h0083_WYG_006-17b>¶
　　暢當(河東人大厯七/年張式榜進士)¶
　　　宿潭上¶
夜潭有仙舸與月當水中佳賔愛明月㳺子驚秋風¶
　　　登樓¶
逈臨飛鳥上髙出世人間天勢圍平野河流入斷山¶
　　戴㓜公(字叔倫潤州金壇人/仕至容管經畧使)¶
　　　贈李唐山人(蕭宗時人綱目先是李唐山人見/上方抱㓜女謂唐曰朕念之對曰)¶
　　　　(太上皇思見陛下亦如陛下之念公/主於是上朝太上皇於西内即此也)¶
<pb:KR4h0083_WYG_006-18a>¶
此意静無事閉門風景遲桞條將白髪相對共垂絲¶
　　　留別顧明府¶
江南雨初歇山暗雲猶濕未可動歸橈前程風正急¶
　　　送秦隱居麗句亭¶
北人歸欲盡猶自住蕭山閉户不暫出詩名滿世間(蕭/山)¶
(縣名屬/紹興府)¶
　　　三閭廟(三閭楚大夫屈原也朱子離騷序云屈/原名平與楚同姓仕於懷王為三閭大)¶
　　　　(夫三閭之職掌圭旌三姓曰照屈景後為上/官靳所譛自溺汨羅江而死後人哀之為立)¶
<pb:KR4h0083_WYG_006-18b>¶
　　　　(廟三在/岳州)¶
沅湘流不盡屈子怨何深日暮秋風起蕭蕭楓樹林(沅/湘)¶
(二水名此言沅湘之水流不/盡如屈子之怨深而不已也)¶
　　李君虞(名益李揆祥子大厯/四年齊怢榜進士)¶
　　　江南曲¶
嫁得瞿塘賈朝朝誤妾期早知潮有信嫁與㺯潮兒(瞿/塘)¶
(夔州也古南蠻魚復之國春秋庸國之地庸滅為巴國/地蜀昭烈改巴東又改為永安有瞿塘峽潮海潮也太)¶
(白詩潮水重可信潮/日夕二潮依時而至)¶
<pb:KR4h0083_WYG_006-19a>¶
　　　照鏡¶
衰境臨朝鏡將看却自疑慚君明似月照我白如絲¶
　　　惜春¶
畏老身全老逄春觧惜春今年看花伴已少去年人(批/云)¶
(有此意何/得不惜)¶
　　武伯蒼(字元衡德宗欽其才嘗對延英上/目迸定曰真宰相器元和中拜相)¶
　　　夏夜作¶
夜乆喧蹔息池臺惟月明無因駐清景日出事還生¶
<pb:KR4h0083_WYG_006-19b>¶
　　　途中即事¶
南征復北還擾擾百年間自笑紅塵裏生涯不暫閑¶
　　權載之(字德興四嵗能詩籍為縉紳羽化初結廬/江南蓬蒿晏如每遇一勝境得一佳句怡)¶
　　　(然獨笑如獲貴仕唐德宗朝知制誥元和中同/平章事詩評云權詩有似盛唐者又有似韋蘇)¶
　　　(州劉長卿處又引辭連類窮情盡變宫商相宣/金石和諧寂寥乎短章舂容乎大篇如是者閲)¶
　　　(之累日而/無窮焉)¶
　　　玉臺體(詩法云玉臺集乃徐陵所叙漢魏六朝/之詩皆有之或但謂纎艷者為玉臺體)¶
　　　　(其實/不然)¶
<pb:KR4h0083_WYG_006-20a>¶
昨夜裙帶觧今朝蟢子飛鉛華不可棄莫是槀砧歸(槀/砧)¶
(古詩槀砧今何在山上復有山注謂/砧砆也故借言夫云鉛華脂粉也)¶
　　桞子厚¶
　　　江雪¶
千山鳥飛絶萬徑人蹤滅孤舟簑笠翁獨釣寒江雪¶
　　　零陵早春(零陵今/澧州也)¶
問春從此去幾日到秦原憑寄還鄉夢殷勤入故園¶
　　　長沙驛前南樓感舊¶
<pb:KR4h0083_WYG_006-20b>¶
海鶴一為别存亡三十秋今來數行淚獨上驛南樓¶
　　　登桞州峨山(桞州古百粤地梁置龍州/唐改桞州峨山在桞州)¶
荒山秋日午獨上意悠悠如何望鄉處西北是融州(融/州)¶
(古百粤地漢為欎林郡潭中縣蕭齊置齊/熙郡梁置東寧南昆州隋改融州唐因之)¶
　　王廣津(名涯敬宗/朝為平章)¶
　　　閨人贈逺二首¶
鸎啼緑樹深燕語雕梁晚不省出門行沙塲知近逺¶
逺戍功名薄深閨年貌傷粧成對春樹不語淚千行¶
<pb:KR4h0083_WYG_006-21a>¶
　　張文昌¶
　　　野田¶
漠漠野田草草中牛羊道古墓無子孫白楊不得老¶
　　　琵琶臺(未/詳)¶
臺上緑蘿春閑登不待人毎當休暇日着履戴絃巾¶
　　　宿雲亭(未/詳)¶
清浄當深處虚明向逺開巻簾無俗客應只見雲來¶
　　　繡衣石榻(繡衣見/前注)¶
<pb:KR4h0083_WYG_006-21b>¶
山城無别味藥草兼魚果時有繡衣人同來石上坐(繡/衣)¶
(人謂御/史也)¶
　　　梅谿(未/詳)¶
自愛新梅好行尋一逕斜不教人掃石愁損落來花¶
　　　惜花¶
山中春已晚處處見花稀明日來無盡林間宿不歸¶
　　　岸花¶
可憐岸邊樹紅藻發青條東風吹度水衝著木蘭橈(木/蘭)¶
<pb:KR4h0083_WYG_006-22a>¶
(橈楊烱詩桂棹蘭橈下長浦又皇甫舟/詩縈囘槐葉岸留滯木蘭橈木蘭花名)¶
　　　寄西峯僧¶
松暗水涓涓夜&KR0565;人未眠西峯月猶在遥憶草堂前¶
　　　苕谿酬梁耿別後見寄(苕谿在湖州府烏程縣/南五十歩西岸多生蘆)¶
　　　　(葦故/名)¶
清川永路何極落日孤舟觧攜鳥向平蕪逺近人隨流¶
水東西¶
白雲千里萬里明月前溪後溪惆悵長沙謫謫江潭芳¶
<pb:KR4h0083_WYG_006-22b>¶
草萋萋(長沙江潭/見前注)¶
　　顧逋翁(名况官至/著作郎)¶
　　　歸山¶
心事數莖白髪生涯一片青山空山有雪相待古道無¶
人獨還¶
　¶
　¶
　唐音巻六¶
